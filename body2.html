<html>
<head>

<title>การกำหนดที่อยู่บนอินเทอร์เน็ต  
</title>

</head>

<body bgcolor="#ffccff"><center>
<br><h2><font color="black"> การกำหนดที่อยู่บนอินเทอร์เน็ต   </h2></center><br>
การต่อเครื่องคอมพิวเตอร์เข้ากับระบบเครือข่ายอินเทอร์เน็ตนั้นจะต้องมีการกำหนดที่อยู่เพื่ออ้างอิงถึงคอมพิวเตอร์แต่ละเครื่อง <br><br>

ซึ่งมีการกำหนดที่อยู่ได้  2 รูปแบบ  คือ 
        1. การกำหนดที่อยู่แบบไอพี (IP Address) 
        2. การกำหนดที่อยู่แบบดีเอ็นเอส (DNS) <br><br>

1. การกำหนดที่อยู่แบบไอพี (IP Address) 
      เลขที่อยู่ไอพี (อังกฤษ: IP address: Internet Protocol address) หรือชื่ออื่นเช่น ที่อยู่ไอพี, หมายเลขไอพี, เลขไอพี, ไอพีแอดเดรส คือฉลากหมายเลขที่กำหนดให้แก่อุปกรณ์แต่ละชนิด 
(เช่นคอมพิวเตอร์ เครื่องพิมพ์) ที่มีส่วนร่วมอยู่ในเครือข่ายคอมพิวเตอร์หนึ่ง ๆ ที่ใช้อินเทอร์เน็ตโพรโทคอลในการสื่อสาร เลขที่อยู่ไอพีทำหน้าที่สำคัญสองอย่างได้แก่ การระบุแม่ข่ายหรือส่วนต่อประสานเครือข่าย 
และการกำหนดที่อยู่ให้ตำแหน่งที่ตั้ง บทบาทของมันได้บรรยายไว้ว่า "ชื่อใช้แสดงว่าเราค้นหาอะไร ที่อยู่ใช้แสดงว่ามันอยู่ที่ไหน เส้นทางใช้แสดงว่าจะไปที่นั่นอย่างไร"  
แต่เดิมผู้ออกแบบอินเทอร์เน็ตโพรโทคอล ได้กำหนดเลขที่อยู่ไอพีให้เป็นตัวเลข 32 บิตค่าหนึ่ง  ซึ่งเป็นที่รู้จักในชื่อเลขที่อยู่ไอพีรุ่น 4 (IPv4) และระบบนี้ยังคงมีการใช้งานอยู่ในปัจจุบัน อย่างไรก็ดี 
เนื่องจากอินเทอร์เน็ตเติบโตขึ้นอย่างมหาศาล และมีการคาดการณ์ว่าเลขที่อยู่ไอพีรุ่น 4 จะถูกใช้หมดไป เลขที่อยู่ไอพีรุ่นใหม่จึงได้พัฒนาขึ้นใน ค.ศ. 1995 คือเลขที่อยู่ไอพีรุ่น 6 (IPv6) ซึ่งใช้ตัวเลข 128 บิตกำหนดที่อยู่  และได้ทำให้เป็นมาตรฐานใน อาร์เอฟซี 2460 เมื่อ ค.ศ. 1998 ส่วนการนำมาใช้จริงนั้นเริ่มตั้งแต่กลางคริสต์ทศวรรษ 2000 
เลขที่อยู่ไอพีเป็นเลขฐานสอง แต่ก็มักจะแสดงผลและเก็บบันทึกในไฟล์ข้อความด้วยสัญกรณ์ที่มนุษย์สามารถอ่านได้ ตัวอย่างเช่น 172.16.254.1 (รุ่น 4) และ 2001:db8:0:1234:0:567:8:1 (รุ่น 6) เป็นต้น 
องค์การกำหนดหมายเลขอินเทอร์เน็ต (IANA) เป็นผู้ดำเนินการจัดสรรปริภูมิเลขที่อยู่ไอพีทั่วโลก และมอบอำนาจให้หน่วยงานทะเบียนอินเทอร์เน็ตประจำภูมิภาค (RIR) ทั้ง 5 เขต 
ทำหน้าที่จัดสรรกลุ่มเลขที่อยู่ไอพีสำหรับหน่วยงานทะเบียนอินเทอร์เน็ตส่วนท้องถิ่น (ผู้ให้บริการอินเทอร์เน็ต) และหน่วยงานอื่น ๆ  <br><br>
 
 
2. การกำหนดที่อยู่แบบดีเอ็นเอส (DNS) 
          ระบบชื่อโดเมน (Domain Name System) หรือ ดีเอ็นเอส (DNS)  เป็นระบบการตั้งชื่อให้กับ "ทรัพยากรเครือข่าย” แต่ที่พบโดยทั่วไปคือการตั้งชื่อโฮสต์เพื่อใช้แทนไอพีแอดเดรส ดีเอ็นเอสเป็นระบบชื่อที่มีฐานข้อมูล
แบบกระจาย โดยไม่มีหน่วยงานหรือสถาบันใดควบคุมหรือมีฐานข้อมูลเดี่ยวครอบคลุมทั้งอินเทอร์เน็ต แต่ละเครือข่ายในอินเทอร์เน็ตจะมีดีเอ็นเอสเซอร์ฟเวอร์เก็บรักษาฐานข้อมูลและบริหารข้อมูลอย่างอิสระ 
เพื่อให้ไคลเอ็นต์ขอบริการ สอบถามข้อมูลตามแบบโปรโตคอลที่กำหนด ดีเอ็นเอสจึงเป็นทั้งระบบการตั้งชื่อและโปรโตคอลรวมอยู่ด้วยกัน  
การติดต่อกับผู้ใช้งานประจำเครื่องใดๆ เช่นการส่งอิเล็กทรอนิกส์เมลอาจใช้ไอพีแอดเดรสระบุถึงคอมพิวเตอร์ปลายทางได้เช่น somchai@176.16.0.1 หรือใช้เบราเซอร์เปิดอ่านเว็บเพจโดยใช้ http://192.0.34.65 แต่การใช้ไอพีแอดเดรสดังตัวอย่างที่กล่าวมานั้นไม่อำนวยสะดวกต่อการจดจำ ในอินเทอร์เน็ตจึงใช้วิธีตั้งชื่อให้กับเครื่องเพื่อให้ผู้ใช้จดจำได้ง่ายกว่าตัวอย่างเช่นอีเมลแอดเดรสข้างต้นอาจเขียนแทนด้วย somchai@ku.ac.th หรือการเปิดอ่านเว็บเพจโดยใช้ http://www.isoc.org 
เมื่อใช้ชื่อแทนไอพีแอดเดรสสำหรับเรียกใช้บริการหนึ่งๆ โปรแกรมประยุกต์ที่เกี่ยวข้องกับบริการนั้นจะใช้กลไกของระบบเพื่อแปลงชื่อไปเป็นไอพีแอดเดรส และนำไอพีแอดเดรสนั้นติดต่อไปยังคอมพิวเตอร์ปลายทางต่อไป 
รูปแบบการเขียน<br><br>
 
          การเขียนชื่อคอมพิวเตอร์ประจำโดเมนใด ๆ จะเริ่มต้นจากชื่อเครื่องตามด้วยชื่อโดเมนย่อยที่คั่นด้วยจุดและปิดท้ายด้วยจุดซึ่งแสดงถึงจุดบนสุดหรือเรียกว่า ราก  (root) 
          เครื่องหมายจุดเป็นสัญลักษณ์ที่ใช้ระบุว่าชื่อได้สิ้นสุดโดยไม่มีชื่อต่อท้ายอีก และเรียกชื่อชื่อนั้นว่าเป็นชื่อสัมบูรณ์ (absolute name) ทั้งนี้เพื่อป้องกันความสับสนกับชื่อที่เขียนแบบสัมพัทธ์ 
ตัวอย่างเช่นชื่อ www.moe.go.th. มีความหมายดังต่อไปนี้ <br><br>
                - www          ชื่อเครื่อง (host name) <br><br>
                - moe           ชื่อโดเมนกระทรวงศึกษาธิการ <br><br>
                - go              ชื่อโดเมนในหมวดหน่วยงานราชการ <br><br>
                - th               ชื่อโดเมนสัญชาติไทย <br><br>
                - .                 สัญลักษณ์แทนราก <br><br>

ประเภทของ Domain Name แบ่งได้เป็น 2 ประเภท  
  1.  โดเมน 2 ระดับ   ชื่อโดเมน . ประเภทของโดเมน 
  2.  โดเมน 3 ระดับ   ชื่อโดเมน . ประเภทของโดเมน . ประเทศ<br><br> 
           1. โดนเมนเนม 2 ระดับ  จะประกอบด้วย  www . ชื่อโดเมน . ประเภทของโดเมน เช่น www.b2ccreation.com  ประเภทของโดเมน คือ คำย่อขององค์กร โดยประเภทขององค์กรที่พบบ่อย มีดังต่อไปนี้<br><br> 
                    * .com คือ บริษัท หรือ องค์กรพาณิชย์ <br><br>
                    * .org คือ องค์กรเอกชนที่ไม่แสวงผลกำไร <br><br>
                    * .net คือ องค์กรที่เป็นเกตเวย์ หรือ จุดเชื่อมต่อเครือข่าย <br><br>
                    * .edu คือ สถาบันการศึกษา <br><br>
                    * .gov คือ องค์กรของรัฐบาล <br><br>
                    * .mil คือ องค์กรทางทหาร <br><br>
   
            2. โดนเมนเนม 3 ระดับ   จะประกอบด้วย www . ชื่อโดเมน . ประเภทของโดเมน . ประเทศ เช่น www.kmitnb.ac.th, www.nectec.or.th, www.google.co.th  ประเภทขององค์กรที่พบบ่อยคือ<br><br>
                    * .co คือ บริษัท หรือ องค์กรพาณิชย์ <br><br>
                    * .ac คือ สถาบันการศึกษา <br><br>
                    * .go คือ องค์กรของรัฐบาล <br><br>
                    * .net คือ องค์กรที่ให้บริการเครือข่าย <br><br>
                    * .or คือ องค์กรเอกชนที่ไม่แสวงผลกำไร <br><br>
 
                ตัวย่อของประเทศที่ตั้งขององค์กร  <br><br>
                 * .th   คือ ประเทศไทย <br><br>
                    * .cn  คือ ประเทศจีน <br><br>
                    * .uk  คือ ประเทศอังกฤษ <br><br>
                    * .jp   คือ ประเทศญี่ปุ่น <br><br>
                    * .au  คือ ประเทศออสเตรเลีย <br></br>
</body>

</html>